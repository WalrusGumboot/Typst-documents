ik vraag niet veel van u; maar
betrek u bij deze woorden.

zij dekken nauwelijks en zijn lek.
vergeling: waar worden woorden een plek?
hoe vormt het Woord een verwelkomend oord?

als volgt:

de strofen vormen knuffelende armen
syllaben als maten, dus u kunt zich verwarmen
en de stroken stromen als slaapdronken dromen

dus lezer
ga deze partij zet voor zet nogmaals na. misschien
zit er een mier onder het paard op uw bord; misschien
miste ik mat in één.

dus lezer
herzet mijn stappen en u zult die plaats vinden.
kerf uit nieuw hout wat u eerder al las.
hier stond ook geschreven wie ik eerder al was,
en ooit zal hier staan wie ik dan wel mag zijn
de geest is niet groot, want het woordje is klein
vijf letters verzetten is alles dat telt
het lijkt nu zo gek, nu dat u het spelt
